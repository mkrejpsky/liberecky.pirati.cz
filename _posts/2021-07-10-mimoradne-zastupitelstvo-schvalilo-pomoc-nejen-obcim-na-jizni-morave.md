---
date: 2021-07-10
category: blog
tags: kraj zastupitelstvo červenec 2021 krizový fond finanční pomoc morava tornádo stebno
layout: post
title: Mimořádné zastupitelstvo schválilo pomoc nejen obcím na jižní Moravě 
author: Redakce
#authorId: pavel.felgr
image: posts/2021-01-28-kraj-podpori-potravinovou-banku-a-vykoupi-pozemky-pro-centralni-depozitar_v2.jpg
---

Zastupitelé se 7. července sešli, aby schválili finanční pomoc oblastem zasažených tornádem.
Liberecký kraj poskytne peníze ze svého krizového fondu. Piráti prosadili i pomoc pro obec, kterou
pustošila bouře.

Na programu mimořádného zastupitelstva byl jediný bod, a to výše částek finanční pomoci. Zastupitelé se
usnesli, že z krizového fondu uvolní jeden milion korun Městysu Moravská Nová Ves a po jednom
milionu korun dalším nejvíce postiženým obcím – Lužice, Mikulčice a Hrušky. Další milion korun
poputuje přímo Jihomoravskému kraji. Zastupitelé se dále shodli, že finanční pomoc ve výši 200 tisíc
korun obdrží i Hasičský záchranný sbor Libereckého kraje, respektive odřad, který na jihu Moravy
pomáhal s odklízením následků řádění přírodních živlů.

### Piráti navrhli podpořit i obec Stebno

Pirátští zastupitelé již před zasedáním přišli s dodatečným návrhem finančně pomoci i obci Stebno u Kryr
na Lounsku, která nebyla zasažena tornádem, ale extrémním meteorogickým jevem, při kterém silný
proud studeného vzduchu zvaný downburst, způsobil srovnatelné škody. Pirátský návrh byl přijat.
Zastupitelé odhlasovali finanční pomoc 500 tisíc korun i pro mediálně opomíjenou obec Stebno.

Celkově tak na pomoc postiženým oblastem Liberecký kraj uvolní ze svého krizového fondu částku 5 700
000 korun.

Na srpnovém zasedání zastupitelstva budou zastupitelé hlasovat také o návrhu finanční pomoci obci
Blatno na Lounsku a o dalším navýšení podpory pro HZS Libereckého kraje.