---
date: 2020-11-12
category: blog
tags: koaliční smlouva slk ods ustavující zastupitelstvo listopad 2020
layout: post
title:  Piráti podepsali koaliční smlouvu se Starosty pro LK a ODS. Noví zastupitelé složili slib
author: Michal Chalupa
#authorId: michal.chalupa
image: posts/2020-11-12-pirati-podepsali-koalicni-smlouvu-se-starosty-pro-lk-a-ods.jpg
---
V návaznosti na výsledky krajských voleb uzavřeli [koaliční smlouvu](/krajske-volby/koalicni-smlouva-a-programove-prohlaseni/){:target="_blank"} zástupci Česká pirátské strany, Starostů pro Liberecký kraj a Občanské demokratické strany. Smlouva má zajistit úspěšné fungování koalice po dobu volebního období Zastupitelstva Libereckého kraje v letech 2020 - 2024. Návazně došlo v rámci ustavující krajské schůze i ke složení zastupitelských slibů.

Všech 32 zvolených zastupitelů koaličních stran se zavázalo plnit jednotlivé body Programového prohlášení koalice a hledat pro ně podporu napříč krajským zastupitelstvem. Koaliční spolupráce je postavena na jasných pravidlech zamezujících korupčnímu jednání a střetu zájmů ve všech orgánech LK, firmách krajem zřizovaných či s majetkovou účastí LK.

Mezi další cíle koaličních partnerů patří co nejširší zapojení veřejnosti, neziskových, veřejnoprávních a podnikatelských subjektů do rozhodovacích procesů v rámci krajské samosprávy. V neposlední řadě pak vyvážený rozvoj všech částí LK s prioritou v oblastech, které má úřad v působnosti. Krajský úřad by měl profesionálně pracovat nezávisle na politickém složení samosprávy a jednotlivé pozice budou obsazovány na základě otevřených výběrových řízení posuzující uchazeče podle předem známých kritérií. Především však podle odborných znalostí, zkušeností a osobních kvalit.

### Piráti mají dva radní

V úterý 3. listopadu proběhlo ustavující zastupitelstvo kraje, kde pět pirátských zastupitelů složilo spolu s ostatními přítomnými slib a převzalo osvědčení o zvolení do funkce. Došlo k volbě hejtmana, náměstků a radních v souladu s uzavřenou koaliční smlouvou.

Za Piráty byl jako náměstek pověřený řízením resortu ekonomiky, investic, veřejných zakázek a informatiky zvolen [Zbyněk Miklík](/lide/zbynek-miklik). Jako radní pověřený řízením resortu zemědělství a životního prostředí byl zvolen [Václav Žídek](/lide/vaclav-zidek). Dále byly ustanoveny výbory zastupitelstva a navoleni členové Výboru Regionální rady regionu soudržnosti Severovýchod. Piráty zde bude zastupovat [Jarmila Valešová](/lide/jarmila-valesova).

Zastupitelstvo schválilo programové prohlášení. Všichni zvolení radní, kteří zároveň zastávají jinou uvolněnou funkci deklarovali, že přejdou do režimu neuvolněných a vymezili časový horizont, kdy opustí tyto funkce úplně. Nejzazším termínem je 30. června 2021. 

První pracovní schůze zastupitelstva byla naplánována na 24. listopadu 2020.
