---
date: 2021-04-06
category: blog
tags: zastupitelstvo kraj březen 2021 přestavba nemocnice zoo nábytková banka
layout: post
title: Kraj podpoří přestavbu nemocnice, Nábytkovou banku i ZOO
author: Redakce
#authorId: jan.hruska
image: posts/2021-04-06-kraj-podpori-prestavbu-nemocnice-nabytkovou-banku-i-zoo.png
---
Zásadní téma březnového krajského zastupitelstva bylo bezesporu financování stavby nového Centra urgentní medicíny v Liberci. Řešila se i podpora Nábytkové banky nebo projekt digitální technické mapy. 

### Stavba Centra urgentní medicíny se blíží
Dlouhodobě připravovaná modernizace liberecké nemocnice se posunula do další fáze. Březnové zastupitelstvo schválilo návrh pirátského radního pro ekonomiku Zbyňka Miklíka. Liberecký kraj na výstavbu Centra urgentní medicíny přispěje částkou 1,68 miliardy korun, z toho na 1,3 miliardy bude čerpat úvěr. Celkové náklady na stavbu pavilonu jsou 2,5 miliardy.

### Kraj podpoří Nábytkovou banku a ZOO
Pirát Václav Židek předložil ke schválení dotace z odboru životního prostředí a zemědělství. Mezi podpořené subjekty patří ZOO Liberec a Nábytková banka Libereckého kraje. Cílem Nábytkové banky je redistribuce nábytku prostřednictvím místních sociálních a charitativních organizací. Její sídlo se nachází v Liberci na sídlišti Kunratická.

### Chystá se projekt digitální technické mapy
Digitální technická mapa Libereckého kraje obsahuje informace o dopravní i technické infrastruktuře, vybraných přírodních, stavebních a technických objektech i zařízeních. 
Mapa bude užitečný zdroj informací, které poslouží zejména pro účely územního plánování. Také bude poskytovat údaje o životním prostředí podle zákona o právu na informace o životním prostředí a údaje o fyzické infrastruktuře podle zákona o opatřeních ke snížení nákladů na zavádění vysokorychlostních sítí elektronických komunikací. 