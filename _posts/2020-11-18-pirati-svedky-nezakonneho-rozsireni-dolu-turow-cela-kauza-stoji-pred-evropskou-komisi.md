---
date: 2020-11-18
category: blog
tags: turow důl nelegální rozšíření evropská komise
layout: post
title:  Piráti svědky nezákonného rozšíření dolu Turów, celá kauza stojí před Evropskou komisí
author: Michal Chalupa
#authorId: michal.chalupa
image: posts/2020-11-18-pirati-svedky-nezakonneho-rozsireni-dolu-turow-cela-kauza-stoji-pred-evropskou-komisi.jpg
---
Na programu prvního jednání zástupců České republiky, Polska a Evropské komise, které proběhlo v pátek v Bruselu, byl podnět České republiky o prodloužení a rozšíření povolení těžební činnosti v polském dole Turów. Piráti již více než rok tlačí na Ministerstvo životního prostředí, aby hájilo české zájmy, tedy aby došlo k okamžitému zastavení nelegální těžby na polském území, které negativně ovlivňuje kvalitu života a životní prostředí na české straně hranice. Evropská komise by se ke sporu měla oficiálně vyjádřit do konce roku 2020. Pirátská poslankyně a předsedkyně Výboru pro životní prostředí Dana Balcarová, poslanec za Liberecký kraj Tomáš Martínek a radní pro životní prostředí a zemědělství Libereckého kraje Václav Židek vyrazili přímo do terénu, aby zhlédli aktuální stav těžby a celou situaci na česko-polských hranicích. 

{% asset 'https://a.pirati.cz/resize/940x-/liberecky/img/posts/2020-11-18-pirati-svedky-nezakonneho-rozsireni-dolu-turow-cela-kauza-stoji-pred-evropskou-komisi-4.jpg' magick:gravity='north' alt='Pohled na Turow'%}

>„I přestože si uvědomuji, že na mezinárodním poli je třeba jednat citlivě, požaduji okamžité zastavení nelegální těžby. Musí být zastavena dříve, než dojde k nevratným škodám. Již nyní jsme v terénu byli svědky vykácení prakticky celého lesa, který na polské straně odděloval české obce od polského dolu. Současně došlo k přemístěni rypadel k našim hranicím, kde těžba probíhá 24 hodin denně. Světelné, hlukové a prachové znečištění výrazně snižuje kvalitu života lidí v obci Uhelná. Dalším krokem by dle mého názoru bezesporu mělo být standardní přeshraniční vyhodnocení vlivů na životní prostředí (EIA), v rámci kterého by byly řádně a transparentně vypořádány připomínky české veřejnosti a stanoviska České republiky,“ komentovala kauzu [Dana Balcarová](https://www.pirati.cz/lide/dana-balcarova/){:target='_blank'} a dodala, že pokud polská strana neuzná své pochybení a nestáhne bagry od českých hranic, bude požadovat vydání předběžného opatření od Evropského soudního dvora.

{% asset 'https://a.pirati.cz/resize/940x-/liberecky/img/posts/2020-11-18-pirati-svedky-nezakonneho-rozsireni-dolu-turow-cela-kauza-stoji-pred-evropskou-komisi-2.jpg' magick:gravity='north' alt='Pohled na Turow'%}

>„Úplným základem z polské strany má být uznání škod působených českým občanům souvisejících s těžbou. Polsko se má postavit k problému čelem. Polská strana musí garantovat nejen proplacení miliard korun nutných na zajištění dodávek vody a dalších odškodnění českých občanů v budoucnu, ale uznat i již způsobené škody, které jsou nyní vypočítány na minimálně 284 milionů korun. Pro minimalizaci škod by kromě podzemní stěny pro zadržení vody měla polská strana také vybudovat u české hranice alespoň 30 metrů vysoký přírodní val. Stejně, jako ho vybudovala na německých hranicích,“ doplnil [Tomáš Martínek](/lide/tomas-martinek).

{% asset 'https://a.pirati.cz/resize/940x-/liberecky/img/posts/2020-11-18-pirati-svedky-nezakonneho-rozsireni-dolu-turow-cela-kauza-stoji-pred-evropskou-komisi-3.jpg' magick:gravity='north' alt='Pohled na Turow'%}

>„Pro většinu lidí je nepředstavitelné, že může vůbec probíhat nelegální těžba v takovém rozsahu, ale bohužel je to tak. Rozšíření dolu směrem k Libereckému kraji proběhlo bez hodnocení dopadů na životní prostředí, je potřeba nejdříve těžbu zlegalizovat a pak se můžeme bavit o kompenzacích legální těžby. Do té doby je z mého pohledu jediné správné řešení přerušit těžbu a posoudit dopady na životní prostředí (EIA). A následně diskuze o kompenzacích dopadů rozšíření těžby,“ uvedl radní pro životní prostředí a zemědělství Libereckého kraje [Václav Židek](/lide/vaclav-zidek).





