---
date: 2021-05-26
category: blog
tags: liberec doprava průmyslová oblast finapra švermova
layout: post
title: Kde nevadí 200 autobusů za den, nebude vadit dalších 70 nákladních aut 
author: Pavel Felgr
authorId: pavel.felgr
image: posts/2021-05-26-kde-nevadi-200-autobusu-za-den-nevadi-70-nakladnich-aut.jpg
---
Vedení Liberce se rozhodlo řešit dopravu do vznikající průmyslové části v Ostašově (v areálu bývalé slévárny) tím, že kamiony do a z této oblasti budou jezdit přes ulici Švermovu. Ano, přes tu ulici, která je už tak dost přetížená.

Za jeden den tam projede 70 nákladních aut. A co se stane, když jich bude víc? [Citace z materiálu do zastupitelstva (str. 3)](https://podklady.liberec.cz/download.files.php?url=2021%2F2021-05-27+ZM+5%2FDle+bod%C5%AF%2F018+Dodatky+ke+smlouv%C4%9B+o+spolupr%C3%A1ci+%E2%80%93+Sl%C3%A9v%C3%A1rna+Osta%C5%A1ov.pdf&amp;ref=zastupitelstvo)_„Při překročení tohoto limitu bude pak městu náležet finanční náhrada ve výši 1 mil. Kč za každých 10 nákladních vozidel, a to na základě sčítání dopravy provedeném odbornou společností.&quot;_

## Nevýhodná smlouva s mnoha problémy

A tady narážíme na několik problémů:

1. Kdo bude počítat každý den, kolik nákladních automobilů přijelo a vyjelo z areálu?
2. Proč je nutné překročení limitu o nějaký počet vozidel a nestačí jen samotné překročení limitu?

Řešení u prvního bodu je prosté – nainstalovat u vjezdu do areálu čidlo v takové výšce, aby snímalo nákladní automobily a na základě tohoto čidla mít pak přehled o tom, kolik nákladních aut přijelo a vyjelo z areálu.

Druhý bod je pro město dost nevýhodný. Pokud by totiž městem projelo 79 nákladních aut, nestane se vůbec nic – prostě 70 nebo 79, je to jedno. Společnost FINAPRA Development a.s. totiž zaplatí pokutu až za 80té auto … Tady se ukazuje první slabé místo smlouvy.

Druhé slabé místo je v textu _„sčítání dopravy provedené odbornou společností&quot;._ A tady je potřeba položit si otázku PROČ? Proč nesčítat auta pomocí čidla nebo kamery každý den a mít tak podklad pravidelně? Kdo bude počítat, kolik aut projelo opravdu?

## Jak by postupovali Piráti

Město naprosto rezignovalo na to, aby ulevilo dopravě ve Švermově ulici a zjednodušilo dopravu i ze samotné budované průmyslové zóny. Jak?

Z areálu bývalé slévárny se nabízí jednoduchá cesta ulicí Domky kolem letiště. Jak je vidět z obrázku, všechny pozemky vpravo (ze směru od slévárny) jsou města. Řešením by tedy bylo rozšířit současnou ulici a vytvořit tam výrazně kratší napojení do areálu.

Smlouva se má schvalovat na květnovém zastupitelstvu.

