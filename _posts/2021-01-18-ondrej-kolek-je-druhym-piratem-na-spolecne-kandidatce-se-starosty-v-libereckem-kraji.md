---
date: 2021-01-18
category: blog
tags: společná kandidátka STAN ondřej kolek dvojka
layout: post
title: Ondřej Kolek je druhým Pirátem na společné kandidátce se Starosty v Libereckém kraji 
author: Michal Chalupa
#authorId: michal.chalupa
image: posts/2021-01-18-ondrej-kolek-je-druhym-piratem-na-spolecne-kandidatce-se-starosty-v-libereckem-kraji_v2.jpg
---
Ve stranických primárkách České pirátské strany v Libereckém kraji byl na druhém místě zvolen chemický inženýr, vědecký a výzkumný pracovník [Ondřej Kolek](/lide/ondrej-kolek), který donedávna stranu v regionu i vedl. Doplní tak stávajícího poslance [Tomáše Martínka](/lide/tomas-martinek), který uspěl ve volbách jako jednička.

Piráti v Libereckém kraji kandidují, stejně jako ve zbytku republiky, na společné kandidátní listině se STAN/SLK. Starostové obsadí první a třetí pozici a Piráti druhou a čtvrtou. Věří, že společnými silami v kampani do Sněmovny Parlamentu České republiky zvítězí a podaří se jim získat čtyři z osmi krajských poslaneckých mandátů.

Ondřej Kolek se specializuje na problematiku moderního vzdělávání a školství. Své priority vidí přirozeně i v oblasti vědy a technologického rozvoje.

>"Z výsledku mám radost. Vážím si každého Piráta, který důvěřuje mým schopnostem a kvalitám a hlasoval pro mou účast na čele kandidátky. V roce 2017 jsem byl volebním lídrem, letos budu čtvrtý v pořadí. Trochu mi tak bude chybět účast v ostrých debatách, přesto rád pomohu zkušenostmi, osobním nasazením a poctivou prací pro náš koaliční tým. Navrch se budu snažit jako vždy přinést do kampaně charisma a humor. S podporou voličů dostaneme do sněmovny dva Piráty a dva Starosty. Na letošní volby a související pozitivní změny se moc těším,” uvedl ke svému zvolení dvojkou pirátské části kandidátky Ondřej Kolek.