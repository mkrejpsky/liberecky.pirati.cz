---
date: 2020-12-23
category: blog
tags: zastupitel rezignace železný brod jan tempel
layout: post
title: Piráti v Železném Brodě budou mít nového zastupitele 
author: Redakce
#authorId: jan.hruska
image: posts/2020-12-23-pirati-v-zeleznem-brode-budou-mit-noveho-zastupitele.jpg
---
Železnobrodský zastupitel [Jan Tempel](/lide/jan-tempel) rezignoval 14. prosince na svůj post z osobních důvodů. Po zbytek volebního období ho nahradí nadějný student chemie a technologie materiálů na VŠCHT [Cyril Vacek](https://zeleznybrod.pirati.cz/lide/cyril-vacek/){:target='_blank'}.

>„V posledním roce proběhlo v mém životě několik změn. Tou hlavní byla nová práce, která mě momentálně časově zaměstnává natolik, že bych se nemohl zastupitelskému mandátu věnovat naplno, jak by si město zasloužilo. Navíc jsem se v říjnu stal krajským zastupitelem.“ dodává Jan Tempel.

Cyril Vacek se stane zastupitelem při příštím zasedání, které se plánuje na 8. 2. 2021.

>„V Brodě žiji celý život, což určitě někomu přijde jako nepříliš dlouhá doba, věřím ale, že s týmem dokážeme, že jistá míra mladického idealismu může být i velká výhoda,“ doplňuje budoucí zastupitel Vacek.

Jan Tempel však bude i nadále s Cyrilem spolupracovat a doplňovat je bude i Jiří Šťastný. Společně absolvují veřejná zasedání zastupitelstva, při kterých budou věnovat pozornost prosazování programových bodů, které považují za relevantní. 

> „Jsem rád, že Cyril tuto výzvu přijal. Oceňuji i novou aktivitu celého týmu, ze kterého vzešel jakýsi triumvirát, který nás bude nově zastupovat navenek. Piráti tak v Brodě neztratili zastupitele, ale získali vlastně dva nové. Věřím, že i díky tomuto rozvolnění se můj osobní život v následujícím čase tak stabilizuje, abych mohl usilovat o zvolení lídrem pro komunální volby za 2 roky, ve kterých bychom chtěli výrazněji uspět,“ uzavírá Jan Tempel.