---
date: 2021-02-24
category: blog
tags: kraj zastupitelstvo únor 2021 zpráva
layout: post
title: Zpráva z únorového zastupitelstva
author: Jarmila Valešová
authorId: jarmila.valesova
image: posts/2021-02-24-zprava-z-unoroveho-zastupitelstva.jpg
---
Více peněz na opravy silnic druhé a třetí třídy, navýšení dotačního fondu na rok 2021, podpora hasičů a řemeslníků, budování nových cyklostezek, akční plán adaptace na změnu klimatu, podpora provozovatelů sociálních služeb a průběh očkování byly hlavními body únorového zastupitelstva Libereckého kraje.

## Více peněz na opravy krajských silnic a pro dotační programy

Zásadním bodem únorového krajského zastupitelstva bylo rozdělení 315
milionů korun z vyšších daňových příjmů za loňský rok do letošního
rozpočtu, který předložil pirátský náměstek pro ekonomiku Zbyněk Miklík.
Více peněz tak poputuje na opravy silnic druhé a třetí třídy, a to 100
milionů korun.

[Mapa plánovaných oprav v roce
2021](https://dopravnimapy.kraj-lbc.cz/app/vystavba/index.php?legend=true%3fproject=vystavba&){:target="_blank"}

Pirát Zbyněk Miklík také předložil návrh na navýšení dotačního fondu
kraje na 110 milionů Kč a zastupitelé spolu sním schválili rozdělení
této částky do programů dotačního fondu na rok 2021.

Podpory se dočkají například hasiči nebo řemeslníci. Peníze přispějí
také k vybudování nových cyklostezek, obnově venkova nebo zadržování
vody v krajině. Kraj nezapomíná ani na integraci menšin či rekonstrukci
památek.

[Dotační kalendář pro rok
2021](https://dotace.kraj-lbc.cz/getFile/case:show/id:453010/2019-12-09%2023:29:59.000000){:target="_blank"}

## Kraj se připravuje na změnu klimatu

Pirátský radní pro životní prostředí Václav Žídek předložil [Akční plán
adaptace na změnu klimatu v podmínkách Libereckého kraje na roky
2021-2027](https://sucho.kraj-lbc.cz/akcni_plan){:target="_blank"}. Cílem je zvýšit
připravenost kraje a jeho obyvatel na dlouhodobé sucho, zvyšování
teplot, vydatné srážky, záplavy a mimořádné výkyvy počasí.

Dále bylo schváleno financování sociálních služeb v rámci, kterého bude
rozděleno 834 milionů mezi poskytovatele v Libereckém kraji.

## Problémy s registračním systémem

Kromě plánovaných bodů programu se projednával i průběh očkování.
Bohužel došlo v centrálním registračním systému k problémům. Seniorům,
kteří se zaregistrovali v prvních dnech po spuštění systému,
nepřicházejí SMS pro rezervaci termínu. Přitom volná místa v očkovacích
centrech jsou. Prosím šiřte informaci, že pokud se čekající zaregistrují
znova, termín jim bude obratem nabídnut.
